+++
date = "2018-09-05"
title = "Conclusione dell’estate marchigiana"
slug = "eventi-c4rs-estate-marchigiana-2018"

thumbnail = "cover.jpg"
+++

Quest'anno Regione&nbsp;Marche ed il progetto [CROWD4ROADS](http://www.c4rs.eu) hanno patrocinato [una serie di eventi pubblici](http://www.regione.marche.it/News-ed-Eventi/Post/43630/OTTIMI-I-RISULTATI-DELLA-SINERGIA-TRA-IL-PROGETTO-EUROPEO-CROWD4ROADS-E-GLI-EVENTI-TURISTICI-REGIONALI) svoltisi durante gli ultimi mesi estivi.
Tutti gli eventi sono stati sostenuti dall'amministrazione regionale, in supporto alle comunità locali, promuovendo l'utilizzo di *SmartRoadSense* e di soluzioni di condivisione del viaggio come BlaBlaCar.

Il [festival Risorgi Marche](https://risorgimarche.it/) si è concluso con un grande riscontro presso il pubblico, raggiungendo le 150.000&nbsp;presenze durante la serie di concerti live organizzati in alcuni magnifici luoghi montani recentemente colpiti dal sisma.
Sulla stessa scia, le passeggiate social di [PhotoWalk2018](https://www.destinazionemarche.it/photowalk-2018-nelle-marche-date-e-tappe/) hanno condotto i partecipanti, armati di macchina fotografica e smartphone, alla ricerca di bellezze artistiche, naturali e gastronomiche in alcune cittadine delle Marche.
Infine, l'iniziativa [Camper in viaggio](http://www.regione.marche.it/News-ed-Eventi/Post/45753/IL-CAMPER-IN-VIAGGIO-OPPORTUNITA-DAI-FONDI-UE-PER-LE-IMPRESE-E-LE-COMUNITA-COLPITE-DAL-SISMA), iniziata il **21 settembre** e che si concluderà a fine ottobre, attraverserà diverse città marchigiane utilizzando nel frattempo *SmartRoadSense* per monitorare le strade.
