+++
date = "2015-12-13"
title = "SmartRoadSense, reloaded!"
+++

La nuova e migliorata app di **SmartRoadSense&nbsp;3.0 è pronta**, in tempo per accompagnarvi nelle vacanze natalizie, per [Apple iOS](https://itunes.apple.com/us/app/smartroadsense/id1063716780?l=it&ls=1&mt=8) e [Google Android](https://play.google.com/store/apps/details?id=it.uniurb.smartroadsense)…

La prima versione è stata rilasciata in febbraio 2015 e grazie alla partecipazione di beta tester e pionieri ha tracciato quasi **25.000&nbsp;km** di strade, più del 3% di tutte le strade italiane.

Nel frattempo lo sviluppo di SmartRoadSense non si è arrestato e da oggi è disponibile la nuova App, ancora più semplice e usabile, su piattaforma iOS e Android.

SmartRoadSense 3.0 è stata riscritta completamente e oggi offre queste nuove funzionalità:

* Un breve tutorial e un setup guidato al primo avvio, che include la calibrazione automatica degli accelerometri.
* La specifica del tipo di veicolo e del tipo di ancoraggio, per aumentare la qualità dei dati.
* Caricamento opportunistico dei dati, che minimizza il traffico dati e il consumo della batteria.
* Rilevamento di sospensione, che interrompe il monitoraggio a veicolo fermo anche quando ti dimentichi di spegnere l’App.
* Svariati accorgimenti per aumentare stabilità e accuratezza.

Facci sapere cosa ne pensi e lascia un commento e un giudizio **5★** sullo store per supportare il progetto.
Buona guida!
