+++
date = "2018-07-05"
title = "CROWD4ROADS e RisorgiMarche insieme per i territori colpiti dal sisma"

cover = "risorgimarche-cover.jpg"
+++

La qualità delle strade è un fattore di sviluppo territoriale imprescindibile. La manutenzione tempestiva è indispensabile e si basa sulla conoscenza delle priorità. Da anni l'[Università di Urbino](http://informatica.uniurb.it/) è impegnata nello sviluppo di tecnologie che consentano a tutti gli automobilisti di contribuire in modo anonimo al monitoraggio continuo delle condizioni delle strade su cui viaggiano.

*SmartRoadSense* è un'applicazione gratuita per Smartphone che usa gli accelerometri per rilevare automaticamente lo stato dell'asfalto e creare una banca dati aperta e una mappa condivisa. Con il [progetto europeo CROWD4ROADS](http://www.c4rs.eu) all'Università di Urbino si sono uniti la Regione Marche, la Regione Abruzzo, BlaBlaCar, Fundatia Satean&nbsp;(RO), Coventry University&nbsp;(UK) e Buckinghamshire Advantage&nbsp;(UK).

[CROWD4ROADS supporta l'iniziativa RisorgiMarche](http://www.c4rs.eu/news/risorgimarche-with-crowd4roads-and-smartroadsense/) puntando la sua mappa sui luoghi in cui si svolgeranno i concerti e invitando tutti i partecipanti ad utilizzare *SmartRoadSense* e [BlaBlaCar per raggiungere gli eventi](https://www.blablacar.it/blablalife/destinazioni/blablacar-risorgimarche-smartroadsense). Questo offrirà informazioni preziose sullo stato delle strade, consentendo a tutti di contribuire doppiamente, con la propria presenza e con il monitoraggio, alla rinascita dei luoghi colpiti dal sisma del 2016.

"Si parla spesso di tecnologie smart, ma a rendere smart un territorio sono le persone e i dati"&mdash;dice Alessandro Bogliolo, coordinatore del progetto&mdash;"La tecnologia è solo lo strumento che consente di condividerli. [RisorgiMarche è una grande opportunità per portare in nome della musica tante persone in luoghi straordinari](https://risorgimarche.it/) che meritano di essere conosciuti e vissuti. *SmartRoadSense* consente ai partecipanti di raccogliere informazioni utili alla manutenzione del territorio per favorirne la ripresa."

Per monitorare lo stato delle strade è sufficiente [installare *SmartRoadSense*]({{< langRef "apps" >}}) e ricordarsi di attivarla salendo in macchina. L'applicazione non ha bisogno di interagire con l'utente e pertanto non arreca distrazione alla guida ed è compatibile con qualsiasi altro utilizzo simultaneo del dispositivo, come telefono o come navigatore satellitare.
